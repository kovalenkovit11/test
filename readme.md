Тестове завдання для стажування Full stack JS


Завдання 1.  Два друга грають у гру, вони обидва загадують число. 
Перший повинен перетворити одне число на інше за допомогою множення цього числа на 2 (10 * 2 = 20) або додаванням одиниці праворуч (10 + 1 = 101). 

Потрібно написати програму, яка буде знаходити, чи можливо одне число перетворити на інше, використовуючи лише перераховані вище операції.



Завдання 2.   Масив "arr" довжиною n+1 містить натуральні числа від 1 до n. Знайдіть будь-який елемент, що повторюється в масиві за оптимальний час (O(n)) не змінюючи вихідний масив і не використовуючи додаткову пам'ять.


Завдання 3.
3.1  
На змаганнях з паверліфтингу використовуються дискові навантажувачі вагою 0.5, 1, 2.5, 5, 10, 15, 20 та 25 кг. 
Також ми маємо американські дискові навантажувачі вагу яких визначено у lbs. Такі  дискові навантажувачі є тільки в 10, 25, 35, 45 фунтів. 
Гриф на штанзі завжди один і дорівнює 20кг. 

Потрібно знайти таку комбінацію дисковихі навантажувачів, щоб вага на штанзі була мінімальною, але перевищувала максимальний рекорд. Наприклад, Спортсмен номер 1 підняв 101 кг використовуючи гриф 20кг, 4 дискових навантажувачі по 20 кг та два по 0.5. 
Для того щоб перевершити вагу попереднього спортсмена, Спортсмену номер 2 буде оптимально підняти 101,64 які можна отримати з грифу 20 кг і 4 дискових навантажувачів по 45 lbs (81,64кг). 

Треба написати програму, яка за заданою вагою буде знаходити мінімальний наступний.

! Важливо, що  дискові навантажувачі будь-якої ваги вішаються на штангу попарно. Так само на штанзі може бути не більше 24 дискових  навантажувачі, тобто максимум 12 з кожного боку.




3.2
Для цих змагань менеджер замовив певну кількість футболок різних розмірів. Усього надруковано футболки шести розмірів: S, M, L, XL, XXL, XXXL. Для кожного розміру відома кількість футболок.

Під час реєстрації організатори попросили кожного із n учасників вказати розмір футболки. Учасник міг обрати 2 розміри, наприклад, M і L - це означає, що йому може підійти будь-яка з цих футболок. Якщо учасник обирає 2 розміри, вони обов'язково повинні бути сусідніми. Це не може бути S та XXL.

Напишіть програму, яка визначить, чи можливо з футболок, які ми маємо, зробити подарунок усім спортсменам. Кожному учаснику має дістатись футболка його розміру:
необхідного розміру, якщо вказано один розмір;
будь-якого з двох розмірів, якщо вказано два сусідні розміри.
Якщо це можливо, програма повинна вивести будь-яке з можливих рішень.

Завдання 4. 
У театрі є прямокутна сцена розміром n* m. 
Для розміщення акторів на сцені директор театру надав вам план, де вказано, де мають стояти актори, а де ні.
На сцені встановлений прожектор, який може освітлювати в одному з чотирьох напрямків: ліворуч, вгору, вправо або донизу, якщо дивитися на сцену зверху. Таким чином, позиція прожектора визначається клітиною, в якій він встановлений, та напрямком, в якому він світить.


Вам необхідно обрати “хорошу позицію” для встановлення прожектора на сцені, за якої будуть виконуватися дві умови: у вибраній клітці не повинно бути актора, а в напрямку, куди світитиме прожектор, повинен бути хоча б один актор.
Вам потрібно визначити кількість можливих “хороших позицій”, де можна встановити прожектор на сцені. Дві позиції вважаються різними, якщо вони відрізняються клітиною, де встановлений прожектор, або напрямком, в якому він світить.



Реалізація завдань 1-4: всі вхідні дані повинні передаватсь через один json файл. А відповідь має записуватися в інший json файл.
